
### Огляд
Одним з найважливіших методів, що широко застосовується при проектуванні
ефективних алгоритмів є метод, що називається __методом декомпозиції__

Цей метод передбачає поділ вихідної задачі на дрібніші задачі, розв’язання яких з алгоритмічної точки зору має меншу складність,

на основі розв’язків яких можна легко отримати розв’язок вихідної задачі.

При цьому, структура кожної з підзадач є подібною до структури вихідної, що в свою чергу дозволяє далі поділили їх на підзадачі аж доки не дійдемо до підзадач розв’язання яких є тривіальним.

### Ідея алгоритму

Алгоритм, що розв’язує задачу методом декомпозиції складається з трьох кроків:  
1)  Розбиття задачі на кілька простіших незалежних між собою підзадач;  
2) Розв’язання кожної з підзадач (явно у тривіальних випадках або рекурсивно);  
3) Об’єднання отриманих розв’язків підзадач.

Реалізація концепції «розділяй та володарюй» має рекурсивний характер.  
Оцінка часу виконання завжди буде зображуватися у вигляді рекурентної формули:

$$T(n)=aT(n/b)+f(n)$$

де,  
_a_ – кількість підзадач,  
_n/b_ – розмір підзадач,  
_f(n)_ – час, що витрачається на декомпозицію задачі та об’єднання результатів розв’язків підзадач.
